# I. INFORMACJE OGÓLNE

**1.1.** Serwis internetowy działający pod adresem [https://hpsg.pl/](https://hpsg.pl/) jest serwisem informacyjnym, którego celem jest prezentacja produktów i usług świadczonych przez HPS Group Sp. z o.o., a także umożliwienie Użytkownikom zapoznania się z zakresem działalności Administratora oraz nawiązania kontaktu.

**1.2.** Niniejszy Regulamin Serwisu normuje zasady korzystania z Serwisu [https://hpsg.pl/](https://hpsg.pl/) przez użytkowników sieci Internet. Korzystanie z Serwisu wymaga akceptacji Regulaminu Serwisu w całości. Nie podlega on negocjacjom. Brak zgody na którykolwiek z zapisów Regulaminu Serwisu oznacza brak możliwości korzystania z całości Serwisu. Nieznajomość Regulaminu Serwisu nie zwalnia od jego stosowania.

**1.3.** Serwis jest ogólnodostępny dla wszystkich użytkowników sieci Internet, przy czym korzystanie z wybranych funkcjonalności lub sekcji Serwisu może wymagać uprzedniej rejestracji, polegającej na podaniu określonych danych osobowych przez Użytkownika

**1.5.** Operatorem Serwisu jest HPS Group Sp. z.o.o z siedzibą przy ul. Akacjowej 21, 55-330 Źródła, wpisana do rejestru przedsiębiorców Krajowego Rejestru Sądowego prowadzonego przez Sąd Rejonowy dla Wrocławia-Fabrycznej, IX Wydział Gospodarczy Krajowego Rejestru Sądowego, pod  
numerem KRS 0000846148, o kapitale zakładowym w wysokości 10 000,00 zł, wpłaconym w całości, NIP 9131629424, REGON 386304146, adres kontaktowy poczty elektronicznej: biuro@hps-group.pl.

**1.6.** Treść Serwisu oraz informacji wysyłanych w ramach Usług Elektronicznych, w tym w odpowiedzi na zapytanie Użytkownika , jest wyłącznie informacyjna, nie jest prawnie wiążąca i nie stanowi oferty handlowej, w tym w rozumieniu art. 66 § 1 Kodeksu Cywilnego.

**1.7.** Dostęp i korzystanie z Serwisu uzależnione jest od spełnienia przez urządzenie końcowe oraz system teleinformatyczny, z którego korzysta Użytkownik, określonych wymagań technicznych, niezbędnych do prawidłowego funkcjonowania Serwisu.

**1.8.** Operator Serwisu respektuje prawo do ochrony danych osobowych. Administratorem danych osobowych jest HPS Group Sp. z o.o. z siedzibą przy ul. Akacjowej 21, 55-330 Źródła. Dane osobowe są przetwarzane przez administratora zgodnie z Rozporządzeniem Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (Dz.Urz.UE.L Nr 119, str. 1) w celu założenia Profilu, korzystania z określonych Usług Elektronicznych oraz marketingu i sprzedaży produktów i usług własnych HPS Group Sp. z o.o.

# II. DEFINICJE

**2.1.** Ilekroć w niniejszym Regulaminie Serwisu, zarówno w jego części wstępnej, jak i dalszej, użyto pojęć pisanych wielką literą, należy je rozumieć zgodnie z definicjami przypisanymi im poniżej, o ile z treści postanowień Regulaminu Serwisu lub kontekstu ich użycia nie wynika inaczej.

## 2.2. Strony i dokumenty

**a) Operator Serwisu** – HPS Group Sp. z.o.o z siedzibą przy ul. Akacjowej 21, 55-330 Źródła, wpisana do rejestru przedsiębiorców Krajowego Rejestru Sądowego prowadzonego przez Sąd Rejonowy dla Wrocławia-Fabrycznej, IX Wydział Gospodarczy Krajowego Rejestru Sądowego, pod numerem KRS 0000846148, o kapitale zakładowym w wysokości 10 000,00 zł, wpłaconym w całości, NIP 9131629424, REGON 386304146, adres kontaktowy poczty elektronicznej: biuro@hps-group.pl

**b) Użytkownik** – każda osoba fizyczna, osoba prawna lub jednostka organizacyjna, o której mowa w art. 331 § 1 Kodeksu Cywilnego, prowadząca działalność gospodarczą lub zawodową we własnym imieniu (przedsiębiorca), korzystająca z usług Serwisu.

**c) Regulamin Serwisu** – niniejszy dokument, określający zasady i warunki korzystania z usług świadczonych drogą elektroniczną za pośrednictwem Serwisu. Stanowi regulamin, o którym mowa w art. 8 ustawy z dnia 18 lipca 2002 r. o świadczeniu usług drogą elektroniczną (Dz.U. z 2002 r. Nr 144, poz. 1204 z późn. zm.). Dostępny pod adresem [https://hpsg.pl/](https://hpsg.pl/) (również w wersji PDF).

**d) Kodeks Cywilny** – ustawa z dnia 23 kwietnia 1964 r. – Kodeks cywilny (Dz.U. z 2014 r., poz. 121 z późn. zm.).

## 2.3. Serwis i jego funkcje

**e) Serwis** – platforma internetowa prowadzona przez Operatora Serwisu, dostępna pod adresem:  
 [https://hpsg.pl/](https://hpsg.pl/) , zawierająca informacje o produktach i usługach oferowanych przez Operatora Serwisu.

**f) Profil** – przypisana Użytkownikowi indywidualna przestrzeń w ramach Serwisu, dostępna po rejestracji i zalogowaniu (przy użyciu Loginu i Hasła), umożliwiająca korzystanie z dodatkowych funkcjonalności oferowanych przez Serwis.

**g) Schowek** – funkcjonalność Serwisu, która umożliwia Użytkownikowi wybór i gromadzenie wybranych produktów w jednym miejscu – w celu ich porównania, dalszego przeglądania lub wysłania zapytania do Operatora Serwisu.

**h) Newsletter** – usługa polegająca na przesyłaniu na adres e-mail Użytkownika (za jego zgodą) cyklicznych informacji o produktach, usługach oraz – w zależności od dodatkowej zgody.

## 2.4. Usługi i warunki techniczne

**i) Usługa Elektroniczna** – usługa świadczona drogą elektroniczną przez Operatora Serwisu na rzecz Użytkownika za pośrednictwem Serwisu, zgodnie z niniejszym Regulaminem. W przypadku usług realizowanych przez podmioty trzecie (współpracujące z Operatorem Serwisu), zasady ich świadczenia mogą być określone w odrębnych regulaminach. Niektóre usługi mogą wymagać dodatkowej weryfikacji tożsamości Użytkownika.

**j) Wymagania Techniczne** – minimalne warunki techniczne, które muszą zostać spełnione przez urządzenie i system Użytkownika, aby możliwe było korzystanie z Serwisu oraz zawarcie Umowy o Świadczenie Usług. Należą do nich m.in.:

- dostęp do Internetu;
- przeglądarka internetowa obsługująca pliki cookie;
- aktywny adres e-mail;
- w niektórych przypadkach: klawiatura lub inne urządzenie umożliwiające wypełnienie formularzy elektronicznych.

## 2.5. Dane logowania i bezpieczeństwo

**k) Login** – adres e-mail Użytkownika, podany podczas rejestracji, służący do logowania się do Profilu.

**l) Hasło** – unikalny ciąg znaków ustalony przez Użytkownika w trakcie rejestracji, wykorzystywany do uwierzytelniania przy logowaniu do Profilu. Może zostać zmieniony w ustawieniach konta. Operator Serwisu udostępnia możliwość odzyskania Hasła zgodnie z procedurą dostępną w Serwisie.

## 2.6. Treści udostępniane w Serwisie

**ł) Treść / Treści** – wszelkie materiały udostępniane w Serwisie, w tym teksty, grafiki, multimedia (np. opisy produktów, zdjęcia, komentarze), w tym także utwory chronione przepisami o prawie autorskim. Mogą one pochodzić od Operatora Serwisu, Użytkowników lub innych osób korzystających z Serwisu.

# III. USŁUGI ELKTRONICZNE

**3.1.** Operator Serwisu świadczy za pośrednictwem Serwisu w szczególności następujące nieodpłatne Usługi Elektroniczne na rzecz Użytkowników:

> **a)** umożliwianie Użytkownikom przeglądania Treści zamieszczonych w ramach Serwisu;

> **b)** umożliwianie Użytkownikom wysyłania pytań dotyczących produktów prezentowanych w ramach Serwisu;

> **c)** umożliwianie korzystania z usługi Schowek;

> **d)** Newsletter;

> **e)** umożliwianie założenia profilu użytkownika.

**3.2.** Rejestracja w Serwisie jest wymagana do uzyskania dostępu do następujących dodatkowych nieodpłatnych Usług Elektronicznych:

> **f)** umożliwianie Klientom przeglądania technicznych kart produktów lub wysyłania pytań w tym przedmiocie, a także otrzymywania określonych, spersonalizowanych treści informacyjnych od Operatora Serwisu;

> **g)** podtrzymywanie sesji Użytkownika po zalogowaniu się̨ przez niego na Profil (za pomocą̨ przeglądarki).

**3.3.** Rejestracja polega na:

> **h)** wypełnieniu formularza i zaakceptowaniu Regulaminu;

> **i)** kliknięciu przycisku „Zarejestruj się”.

**3.4.** Umowa pomiędzy Użytkownikiem a Operatorem Serwisu zostaje zawarta z chwilą otrzymania przez Użytkownika potwierdzenia jej zawarcia wysłanego przez Operatora Serwisu na adres e-mail podany przez Użytkownika w toku rejestracji. Usługa Profilu świadczona jest przez czas nieoznaczony. Profil może w każdym czasie zostać usunięty na żądanie Użytkownika poprzez wysłanie żądania za pośrednictwem poczty elektronicznej na adres: biuro@hps-group.pl lub też pisemnie na adres: ul. Akacjowa 21, 33-550 Źródła, bez podania przyczyny. Użytkownik może zrezygnować z korzystania z Usług Elektronicznych w każdej chwili w dowolnej formie, chyba że forma wynika z niniejszego Regulaminu.

**3.5.** Profil może zostać tymczasowo zablokowany, całkowicie zablokowany lub usunięty przez Operatora Serwisu w razie stwierdzenia złamania przez Użytkownika postanowień niniejszego Regulaminu Serwisu. W takim wypadku Użytkownik nie ma prawa do rejestracji kolejnego Profilu. Operator Serwisu może wypowiedzieć niniejszy Regulamin Serwisu w każdej chwili w dowolnej formie ze skutkiem natychmiastowym, bez prawa Użytkownika do odszkodowania.

**3.6.** Korzystanie z usługi Schowka rozpoczyna się z momentem dodania przez Użytkownika pierwszego produktu prezentowanego w ramach Serwisu do Schowka.

**3.7.** W celu rozpoczęcia świadczenia usługi Newsletter, wymagane jest udostępnienie przez Użytkownika swojego adresu e-mail w odpowiednim polu w Serwisie. Użytkownik może według swojego wyboru wyrazić zgodę na przetwarzanie jego danych osobowych tj. podanego adresu e-mail przez Operatora Serwisu w celach marketingowych produktów lub usług. W takim przypadku usługa Newsletter będzie mogła dotyczyć również informacji w szczególności o produktach lub usługach.

**3.8.** Newsletter świadczony jest przez czas nieoznaczony. Użytkownik ma możliwość, w każdej chwili i bez podania przyczyny, wypisania się z Newslettera (rezygnacji) w szczególności poprzez wysłanie stosownego żądania do Operatora Serwisu, w szczególności za pośrednictwem poczty elektronicznej na adres: biuro@hps-group.pl lub też pisemnie na adres ul. Akacjowa 21, 33-550 Źródła.

**3.9.** Użytkownik jest zobowiązany w szczególności do:

> **j)** korzystania z Usług Elektronicznych i Serwisu w sposób zgodny z obowiązującym prawem, postanowieniami Regulaminu Serwisu, w szczególności z poszanowaniem praw własności intelektualnej, a także z przyjętymi w danym zakresie zwyczajami, zasadami współżycia społecznego i dobrymi obyczajami. Ma to na celu ochronę interesów użytkowników oraz osób trzecich;

> **k)** wykorzystywania zamieszczonych w ramach Serwisu Treści wyłącznie na własny, niekomercyjny użytek, na własne ryzyko. Jakiekolwiek korzystanie z zawartych w Serwisie Internetowym Treści wykraczające poza powyższy zakres, w tym ich kopiowanie, przesyłanie, przetwarzanie, publiczne udostępnianie, jest zabronione;

> **l)** podawania w formularzach wyłącznie prawdziwych, aktualnych i wszystkich koniecznych danych;

> **m)** niezwłocznego aktualizowania wszelkich danych, w tym danych osobowych, podanych w związku z zawarciem Umowy o Świadczenie Usług, w szczególności w zakresie w jakim jest to konieczne dla prawidłowego jej wykonania;

> **n)** niedostarczania, nieprzekazywania i nieujawniania w ramach Serwisu jakichkolwiek Treści zabronionych przez przepisy obowiązującego prawa, w szczególności Treści naruszających jakiekolwiek prawa osób trzecich, w tym ich prawa osobiste;

> **o)** niepodejmowania działań́ takich jak:

- rozsyłanie lub umieszczanie w Serwisie niezamówionej informacji handlowej lub umieszczanie jakichkolwiek treści naruszających przepisy prawa (zakaz umieszczania treści bezprawnych);
- podejmowanie czynności informatycznych lub wszelkich innych czynności mających na celu wejście w posiadanie informacji nieprzeznaczonych dla Użytkownika, w tym danych innych Użytkowników lub ingerencję w zasady lub techniczne aspekty funkcjonowania Serwisu;
- modyfikowanie w sposób nieuprawniony Treści dostarczanych przez Operatora Serwisu, kontrahentów Operatora Serwisu, w szczególności ujawnionych w ramach Serwisu opisów produktów lub usług.

# IV. REKLAMACJE

**4.1.** Użytkownikowi przysługuje prawo do wniesienia reklamacji dotyczącej działania Usług Elektronicznych w terminie 3 (słownie: trzech) dni od daty stwierdzenia wystąpienia nieprawidłowości w ich funkcjonowaniu.

**4.2.** Reklamacje mogą być składane w formie pisemnej na adres siedziby Operatora Serwisu lub w formie elektronicznej, za pośrednictwem wiadomości e-mail przesłanej na adres: biuro@hps-group.pl. Zgłoszenie reklamacyjne, pod rygorem jego bezskuteczności, powinno zawierać:

- szczegółowy opis zastrzeżeń i okoliczności uzasadniających reklamację;
- wskazanie rodzaju i daty wystąpienia nieprawidłowości;
- sprecyzowane żądanie Użytkownika;
- dane kontaktowe umożliwiające identyfikację składającego reklamację.

**4.3.** Operator Serwisu zobowiązuje się do rozpatrzenia prawidłowo złożonej i kompletnej reklamacji w terminie 14 (słownie: czternastu) dni roboczych od dnia jej otrzymania – niezależnie od formy złożenia (drogą pocztową lub elektroniczną).

**4.4.** W przypadku braku odpowiedzi Operatora Serwisu w terminie wskazanym w punkcie 4.3., reklamację uznaje się za nieuwzględnioną.

# V. ZMIANY W REGULAMINIE

**5.1.** Operator Serwisu może dokonać zmiany Regulaminu Serwisu w przypadku wystąpienia przynajmniej jednej z poniżej wskazanych ważnych przyczyn (katalog zamknięty):

> **a)** zmiana przepisów prawa lub interpretacji regulujących świadczenie usług drogą elektroniczną przez Operatora Serwisu,

> **b)** konieczność́ dostosowania działalności Operatora Serwisu do nakazów, orzeczeń́ , postanowień́ lub wytycznych wynikających z:

- decyzji właściwego w zakresie działalności Operatora Serwisu organu administracji publicznej;
- orzeczenia sądowego znajdującego zastosowanie w zakresie działalności Operatora Serwisu.

> **c)** zmiana sposobu świadczenia usług drogą elektroniczną przez Operatora Serwisu spowodowana względami technicznymi lub technologicznymi;

> **d)** zmiana zakresu lub zasad świadczenia przez Operatora Serwisu usług świadczonych drogą elektroniczną, do których stosuje się̨ postanowienia Regulaminu, w szczególności poprzez wprowadzenie nowych, modyfikację lub wycofanie przez Operatora Serwisu dotychczasowych funkcjonalności lub usług objętych Regulaminem;

> **e)** połączenie, podział albo przekształcenie Operatora Serwisu lub zmiana innych danych identyfikacyjnych Operatora Serwisu określonych w Regulaminie Serwisu.

**5.2.** W przypadku dokonania zmian w Regulaminie Serwisu, Operator Serwisu udostępni tekst jednolity Regulaminu Serwisu poprzez publikację na stronie Serwisu, a w stosunku do Użytkowników, którzy posiadają Profil, za pomocą̨ wiadomości przesłanej na podany przez Użytkownika adres e-mail, co strony uznają za wprowadzenie informacji o zmianie do środka komunikacji elektronicznej w taki sposób, żeby Użytkownik mógł zapoznać się z jej treścią.

**5.3.** Zmiana Regulaminu wchodzi w życie z dniem jej ogłoszenia, a w stosunku do Użytkowników, którzy założyli Profil, z upływem 14 dni od dnia wysłania informacji o zmianie. Użytkownicy posiadający Profil mają prawo do wypowiedzenia Umowy o Świadczenie Usług w terminie 14 dni od dnia powiadomienia ich o zmianie Regulaminu.

# VI. ODPOWIEDZIALNOŚĆ

**6.1.** Korzystanie z Serwisu, w tym czynienie użytku z zamieszczonych Treści w zakresie dopuszczonym przez niniejszy Regulamin Serwisu, odbywa się wyłącznie na koszt i wyłączne ryzyko Użytkownika.

**6.2.** Użytkownik ponosi odpowiedzialność za swoje niezgodne z Regulaminem Serwisu lub prawem działania dokonane podczas korzystania z Serwisu, takie jak próby włamania, modyfikacji cudzej treści, a także umieszczanie treści naruszających obowiązujące przepisy prawa lub niniejszy Regulamin Serwisu. Użytkownik zobowiązuje się pokryć wszelkie straty i szkody powstałe na skutek jego działań lub zaniechań oraz zaspokoić roszczenia osób trzecich, w tym organów państwowych, także dochodzone przed sądem, skierowane przeciw Operatorowi Serwisu, a związane z jego działaniem niezgodnym z Regulaminem Serwisu lub prawem. Użytkownik w najszerszym możliwym zakresie zwolni Operatora Serwisu z ewentualnej odpowiedzialności względem tych osób trzecich.

**6.3.** Operator Serwisu nie ponosi odpowiedzialności za jakiekolwiek skutki wykorzystania przez Użytkownika informacji uzyskanych za pośrednictwem Serwisu.

**6.4.** Operator Serwisu nie może gwarantować, że informacje przesyłane za pomocą Internetu dotrą do użytkownika w formie bezbłędnej, kompletnej i pełnej. Operator Serwisu dokłada wszelkich starań, aby był on pozbawiony wad, ale na jego działanie nie jest w żadnym zakresie udzielana gwarancja, także w zakresie ewentualnych przerw w działaniu, wad oprogramowania, błędów metodycznych i merytorycznych, dokładności i przydatności zamieszczonych informacji. Operator Serwisu dokłada wszelkich starań, aby prezentowane treści, szczególnie dane liczbowe, były poprawne. Należy rozumieć, że są one przetwarzane i prezentowane automatycznie przez oprogramowanie Serwisu, dlatego w razie wystąpienia błędu może upłynąć trochę czasu zanim zostanie on poprawiony.

**6.5.** Ani Operator Serwisu ani jego pracownicy, upoważnieni przedstawiciele i pełnomocnicy nie ponoszą odpowiedzialności wobec Użytkownika, jego podwykonawców, pracowników, upoważnionych przedstawicieli i/lub pełnomocników za wszelkie szkody, w tym utratę zysków, chyba że szkoda została spowodowana przez nich umyślnie.

**6.6.** W każdym przypadku ustalenia odpowiedzialności Operatora Serwisu, jego pracowników, upoważnionych przedstawicieli i/lub pełnomocników, odpowiedzialność ta w stosunku do Użytkownika, bez względu na jej podstawę prawną, jest ograniczona – zarówno w ramach  
pojedynczego roszczenia, jak również za wszelkie roszczenia w sumie – do wysokości kwoty jednego tysiąca złotych. Powyższe postanowienie obowiązuje również również po wygaśnięciu Umowy o Świadczenie Usług, jej rozwiązaniu, wypowiedzeniu lub odstąpieniu od niej, przez którąkolwiek ze stron.

# VII. LICENCJE

**7.1.** Treści udostępnione w Serwisie, w tym w szczególności teksty, zdjęcia, grafiki, materiały audiowizualne oraz sposób ich prezentacji, podlegają ochronie prawnej. Stanowią one przedmiot praw autorskich przysługujących Operatora Serwisu lub innym uprawnionym podmiotom. Jakiekolwiek ich kopiowanie, modyfikowanie, rozpowszechnianie, udostępnianie lub wykorzystywanie w jakiejkolwiek formie, w całości lub w części, bez uprzedniej pisemnej zgody Operatora Serwisu (lub innego uprawnionego podmiotu), jest zabronione – za wyjątkiem przypadków wyraźnie dopuszczonych przepisami obowiązującego prawa.

**7.2.** Wszelkie znaki towarowe, oznaczenia handlowe, firmowe oraz inne identyfikatory występujące w Serwisie – niezależnie od tego, czy zostały zarejestrowane, czy też nie – podlegają ochronie prawnej zgodnie z właściwymi przepisami. Jakiekolwiek ich wykorzystywanie, kopiowanie, rozpowszechnianie lub modyfikowanie bez uprzedniej wyraźnej zgody uprawnionego podmiotu jest zabronione.

**7.3.** Wszelkie prawa do Treści udostępnianych w Serwisie przez Operatora Serwisu lub jego partnerów – w tym prawa autorskie, prawa do nazwy Serwisu, grafiki, oprogramowania, domen oraz baz danych – należą do Operatora Serwisu lub podmiotów, z którymi zawarł on odpowiednie umowy. Użytkownicy mogą korzystać z tych Treści oraz z Treści opublikowanych zgodnie z prawem przez innych Użytkowników wyłącznie na własny, niekomercyjny użytek i tylko w celu prawidłowego korzystania z Serwisu. Jakiekolwiek inne użycie, w szczególności kopiowanie, udostępnianie, modyfikowanie lub przetwarzanie Treści, jest niedozwolone bez uprzedniej pisemnej zgody uprawnionego podmiotu.

# VIII. POSTANOWIENIA KOŃCOWE

**8.1.** Regulamin obowiązuje od dnia 01.08.2025 r.

**8.2.** W sprawach nieuregulowanych niniejszym Regulaminem Serwisu zastosowanie znajdują przepisy prawa powszechnie obowiązującego na terytorium Rzeczypospolitej Polskiej. Wszelkie spory powstałe pomiędzy Operatorem Serwisu a Użytkownikiem będą rozstrzygane przez sądy powszechne właściwe na terytorium Rzeczypospolitej Polskiej, o ile bezwzględnie obowiązujące przepisy prawa nie stanowią inaczej. W przypadku powstania sporu, sądem właściwym do jego rozpoznania jest sąd miejscowo właściwy dla siedziby Operatora Serwisu.

**8.3.** Operator Serwisu zapewnia środki techniczne i organizacyjne odpowiednie do stopnia zagrożenia bezpieczeństwa świadczonych funkcjonalności lub Usług Elektronicznych na podstawie Umowy o Świadczenie Usług. Korzystanie z Usług Elektronicznych wiąże się z typowymi zagrożeniami dotyczącymi przekazywania danych poprzez Internet, takimi jak ich rozpowszechnienie, utrata lub uzyskiwanie do nich dostępu przez osoby nieuprawnione.

**8.4.** Operator Serwisu informuje, że korzystanie z Serwisu za pośrednictwem przeglądarki internetowej, jak również nawiązywanie połączeń telefonicznych – w przypadkach przewidzianych w Regulaminie – może wiązać się z obowiązkiem ponoszenia przez Użytkownika kosztów transmisji danych lub opłat za połączenia telefoniczne, zgodnie z cennikiem operatora telekomunikacyjnego, z którego usług korzysta Użytkownik.

**8.5.** Przeniesienie praw wynikających z Umowy o Świadczenie Usług przez Użytkownika na podmioty trzecie wymaga uprzedniej, pisemnej pod rygorem nieważności zgody Operatora Serwisu.

**8.6.** Strony zgodnie oświadczają, że wyłączają w całości stosowanie art. 661 § 1–3 Kodeksu cywilnego w odniesieniu do składanych wzajemnie oświadczeń woli, w tym w szczególności ofert i ich przyjęć. Oznacza to, że jakiekolwiek przyjęcie oferty dokonane z jednoczesnym zastrzeżeniem zmiany lub uzupełnienia jej treści nie będzie uznawane za skuteczne przyjęcie oferty i nie doprowadzi do zawarcia umowy, nawet jeżeli nie zmienia istotnych postanowień oferty. W celu zawarcia umowy niezbędne jest wyraźne, zgodne oświadczenie woli obu Stron co do wszystkich jej istotnych postanowień.

**8.7.** Strony, działające w charakterze przedsiębiorców, uznają wszystkie postanowienia niniejszego Regulaminu za wiążące i skuteczne. W przypadku, gdyby którekolwiek z postanowień Regulaminu okazało się lub stało się nieważne, bezskuteczne bądź niewykonalne, nie wpływa to na ważność, skuteczność ani wykonalność pozostałych postanowień Regulaminu. Zastrzega się jednak, że jeżeli bez takich postanowień Operator Serwisu nie zawarłby Umowy o Świadczenie Usług, nieważność tych postanowień może skutkować nieważnością całej Umowy.
